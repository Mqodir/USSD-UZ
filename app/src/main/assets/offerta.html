<center><h2>Mobil USSD иловасидан фойдаланиш шартлари  (Оммавий оферта)</h2></center>
<h4>1. Умумий қоидалар</h4><br>
<b>1.1.</b> Mobil USSD Uzbekistan - Ўзбекистан мобил алоқа операторлари (кейинги ўринларда "операторлар")нинг уяли алоқа тарифлари ва хизматлари, интернет пакетлари ҳамда турли функсионал USSD кодлари (кейинги ўринларда "маълумотлар")ни тақдим этувчи, Android операцион тизими асосидаги қурилмалар (кейинги ўринларда "қурилма")да ишловчи мобил илова (кейинги ўринларда "илова") бўлиб OOO "ON LINE" дилерлик маркази (кейинги ўринларда "ижрочи" деб юритилади)га тегишли ва у томонидан бошқарилади. Бу илова фойдаланувчилари (кейинги ўринларда "фойдаланувчи" деб юритилади) ушбу оммавий офертага асосан иловадан фойдаланади. Ўзбекистон Республикаси Фуқаролик кодексининг 364-моддасига кўра, мазкур оферта фойдаланувчи билан ижрочи ўртасидаги қонуний битим ҳисобланади.<br>
<b>1.2.</b> Фойдаланувчи мобил иловадан фойдаланиши ушбу оферта билан танишганлиги ва ҳеч қандай истисносиз унинг барча шартларини қабул қилганлигини билдиради. Агар фойдаланувчи офертага ёки унинг айрим бандларига рози бўлмаса, илова имкониятларидан фойдаланиш ҳуқуқига эга бўлмайди.<br>
<b>1.3.</b> Фойдаланувчи 1.2-бандда кўрсатилган тарзда шартларни қабул қилган пайтдан бошлаб оферта кучга кирган ҳисобланади.<br>
<b>1.4.</b> Ижрочи ўз ташаббусига биноан фойдаланувчиларни огоҳлантирмаган ҳолда илованинг иш фаолиятини доимий ёки вақтинча тўхтатиши ёки маълум фойдаланувчиларга чеклаши мумкин.<br>
<b>1.5.</b> Ушбу илова бирор мобил операторнинг расмий иловаси ҳисобланмайди ҳамда ундаги маълумотлар расмий характерга эга эмас.<br>
<b>1.6.</b> Мазкур илова фойдаланувчига бепул тақдим этилади. Иловадан фойдаланиш учун ҳеч қандай тўлов назарда тутилмаган.<br>
<h4>2.</b> Иловадан фойдаланиш</h4>
<b>2.1.</b> Ушбу иловадан вояга етган фойдаланувчи мустақил фойдаланиши мумкин. Вояга етмаган фойдаланувчилар ота-она ёки васий шахс рухсати ҳамда назорати остида фойдаланиш ҳуқуқига эга.<br>
<b>2.2.</b> Иловада қуйидаги мобил алоқа операторларининг маълумотлари бериб борилади: - Beeline ("Unitel" МЧЖ) - Uzmobile ("Ўзбектелеком" АК) - Mobiuz ("Universial Mobile Systems" МЧЖ) - Ucell ("Coscom" МЧЖ) - Perfectum ("RBC" МЧЖ)<br>
<b>2.3.1.</b> Илова орқали фойдаланувчи қуйидаги маълумотларни олиши мумкин: - “ИНТЕРНЕТ” - операторларнинг интернет пакетлари; - “ТАРИФЛАР” - операторларнинг уяли алоқа учун тарифлари; - “ХИЗМАТЛАР” - операторлар тақдим этувчи турли хизматлар; - “ФОЙДАЛИ” - операторларга тегишли USSD кодлар, қурилмалар учун хизмат кодлари, давлат ташкилотларининг ишонч телефонлари, қисқа рақамлар ҳамда фавқулотда зарурий чақирув рақамлари; - "ЯНГИЛИКЛАР" - операторларга тегишли турли янгиликлар ва ижрочи хабарномалари.<br>
<b>2.3.2.</b> Иловада бериладиган ушбу маълумотлар ахборот мазмунига эга бўлиб, улар операторларнинг расмий веб-сайтлари, Очиқ маълумотлар портали (data.gov.uz) ҳамда бошқа манбалардаги очиқ маълумотлар асосида тайёрланган бўлиб ижрочи ушбу ахборотларнинг тўғрилигига кафолат бермайди.<br>
<b>2.3.3.</b></b> Ноаниқликлар келиб чиққанда ёки фойдаланувчида маълумотларнинг тўғрилигига шубҳа пайдо бўлганда тегишли операторларнинг расмий веб-сайтлари ҳамда расмий ахборот манбаларидаги маълумотлар тўғрилиги тан олинади.<br>
<b>2.3.4.</b> Фойдаланувчи иловадаги маълумотларда хатолик аниқласа m.qodir@gmail.com электрон манзилига хатолик ҳақида огоҳлантириш қолдириш ҳуқуқига эга. Ижрочи мазкур хатоликни ишончли манбалар орқали қайта текширган ҳолда, маълумотларни таҳрирлаши ёки ўзгаришсиз қолдириши мумкин.<br>
<b>2.3.5.</b> "Янгиликлар" бўлимидаги маълумотларда турли интернет ресурсларга берилаётган ҳаволалар ва бу ресурслардаги маълумотлар учун ижрочи жавобгар эмас.<br>
<b>2.4.</b> Иловадаги маълумотлардан фақат шахсий мақсадларда фойдаланилиши лозим. Уларни тижорат мақсадида электрон ва қоғоз шаклда кўпайтириш ва тарқатиш ёки турли бот дастурлар (автоматлаштирилган скриптлар ва ссенарийлар) ёрдамида маълумотларни кўчириб олиш ман этилади.
<b>2.5.</b> Иловани доимий мукаммаллаштириш ва қулайликлар яратиш нуқтаи назаридан 2.3.1-бандда берилган маълумотлар ижрочи томонидан янгиланиши мумкин.<br>
<b>2.6.</b> Иловадан фойдаланиш вақтида фойдаланувчи ишлатаётган қурилмалар (мобил телефон, планшет), дастурий воситалар (операцион тизим, турли тизимли иловалари), интернет тармоғининг иш фаолияти ва сифати каби ижрочи ваколатида бўлмаган омиллар сабаб илованинг иш фаолиятидаги хато ва камчиликлар учун ижрочи жавобгар эмас.<br>
<b>2.7.</b> Ижрочи илованинг хавфсиз ва барқарор ишлаши учун барча чора-тадбирлар, дастурий ечимларни ишлаб чиқиш ва жорий этиш учун масъулдир, ўз навбатида фойдаланувчи ушбу иловани ишлатиш орқали қурилмага ёки қурилма фаолиятини бошқарувчи операцион тизимга етказилиши мумкин бўлган эхтимолий зарарлар учун жавобгарликни ўз зиммасига олади.<br>
<b>2.8.</b> Илованинг дастур (АПК) файлини ёки унинг турли скреншотларини тарқатиш, интернет тармоқларига жойлаштириш фақатгина ижрочи рухсати билан амалга оширилади.<br>
<b>2.9.</b> Илова орқали сотиб олинаётган интернет пакетлар, пуллик хизматлар ҳамда уяли алоқа тарифлари нархлари ва шартлари тегишли оператор томонидан белгиланган. Улардан фойдаланишдан аввал шартлар ва нархлар билан аниқ танишиб чиқиш талаб этилади.<br>
<b>2.10.</b> Иловада UzMobile операторининг интернет пакетларига ҳамда Mobiuz операторининг тарифлари ва интернет пакетларига уланиш ёки фаоллаштириш учун OOO "ON LINE" дилерлик марказига тегишли USSD хизмат кодлари тақдим этилган. Уларни ишлатиш ёки ишлатмаслик фойдаланувчининг ихтиёрий танловидир.<br>
<h4>3. Иловадаги рекламалар</h4>
<b>3.1.</b> Иловада бериб бориладиган реклама характеридаги элонлар ҳамда баннерларда берилган маълумотлар тўғрилигига реклама (эълон) берувчи тарафлар (кейинги ўринларда "реклама берувчи" деб юритилади) жавобгардир.<br>
<b>3.2.</b> Фойдаланувчи реклама характеридаги маълумотлар орқали реклама берувчилардан бирор бир товар ёки хизматларни сотиб олиши ёки улардан фойдаланишидан аввал ушбу маълумотларнинг ҳақиқийлиги ва товар/хизматларнинг Ўзбекистон Республикаси қонунчилиги асосида тақдим этилаётганлигига ишонч ҳосил қилиши керак.<br>
<b>3.3.</b> Реклама берувчи ҳамда Фойдаланувчи орасида вужудга келадиган муносабатлар ва уларнинг оқибатларига Ижрочи жавобгар эмас.<br>
<h4>4. Қурилма маълумотларини йиғиш ва ишлатиш</h4>
<b>4.1.</b> Илова фаолиятини мониторинг ва статистик таҳлил қилиш учун фойдаланувчи қурилмаси, унинг ҳаракатлари ҳақидаги қуйидаги маълумотлар илова серверида ҳимояланган ҳолда йиғилади: - Қурилманинг модели ва номи; - Операцион тизим версияси; - Тармоққа боғланиш IP адреслари; - Илова орқали юборилаётган USSD сўровлар.<br>
<b>4.2.</b> Ушбу маълумотлар тизимда фақатгина фойдаланувчининг қурилмасини идентификациялаш ҳамда илова фаолиятини мониторинг қилиш учун ишлатилади, ижрочи томонидан улар очиқ ҳолатда учинчи шахсларга тақдим этилмайди, қонунда назарда тутилган ҳоллар бундан мустасно.
<b>4.3.</b> Илова қуйидаги 3-тараф дастурий-сервисларидан фойдаланади ва уларга тегишли "Махфийлик сиёсати" билан сервисларнинг ўз саҳифаларида танишиб чиқишингиз мумкин: - Google Play Services - AdMob - Firebase Analytics - Fabric - Crashlytics<br>
<h4>5. Бошқа шартлар</h4>
<b>5.1.</b> Ушбу оммавий оферта фойдаланувчи ва ХК “ON LINE” дилерлик маркази ўртасидаги қонуний битим ҳисобланиб, фойдаланувчи ва ижрочи ўртасидаги ҳуқуқ ва мажбуриятларни белгилайди. Ўз навбатида ушбу оммавий офертада белгиланган томонларнинг ҳуқуқ ва мажбуриятлари Ўзбекистон Республикаси қонунлари доирасида тартибга солинади.<br>
<b>5.2.</b> Фойдаланувчи ҳам, ижрочи ҳам ушбу оммавий оферта шартларини қабул қилиш ва бажариш вақтида бошқа бир учинчи томон олдида ҳеч қандай мажбуриятларни ўз зиммасига олмайди.<br>
<b>5.3.</b> Илованинг муаллифлик ҳуқуқи OOO "ON LINE"га тегишли ҳамда у "Муаллифлик ва турдош ҳуқуқлар тўғрисида"ги Ўзбекистон Республикаси қонуни орқали ҳимоя қилинади. Иловани турли мақсадларда бузиш, унинг APK файлини махсус усуллар (реверс инжинеринг, декомпляция ва бошқалар) орқали очиб дастур кодларини ўзгартириш ва тарқатиш тақиқланади. Бу каби харакатлар ушбу қонунга асосан "хуқуқбузарлик" сифатида таснифланади ҳамда жавобгарликка тортилади. <br>
<b>5.3.</b> Офертада назарда тутилмаган масалалар Ўзбекистон Республикасининг амалдаги қонунчилиги асосида тартибга солинади.<br>
<b>5.4.</b> Фойдаланувчи ҳамда ижрочи ўртасида низо келиб чиққан тақдирда, энг аввало ўзаро келишув асосида ҳал қилишга ҳаракат қилинади. <br>Бунинг имкони бўлмаганда низо қонунда белгиланган тартибда ҳал қилинади.<br>
<b>5.5.</b> Офертанинг қайсидир банди айрим сабабларга кўра ҳақиқий эмас деб топилса ёки юридик кучга эга эмас деб баҳоланса, бу офертанинг қолган бандларининг ҳақиқийлигига таъсир қилмайди.<br>
<b>5.6.</b> Ижрочи оммавий оферта шартларини ўзгартириш ёки қайта кўриб чиқиш ҳуқуқига эга. Ижрочи бундай ўзгаришлар ҳақида иловада барча ўқиши мумкин бўлган эълон берган ҳолда фойдаланувчиларни камида 10 кун олдин огоҳлантириши зарур. Ўзгаришлар кучга киргандан сўнг фойдаланувчининг тизим хизматларидан фойдаланиши, унинг янги шартларга розилигини билдиради.<br>
